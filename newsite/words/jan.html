<!DOCTYPE html>
<html>
    <head>
        <meta charset="UTF-8" name="viewport" content="width=device-width, initial-scale=1">
        <title>words: jan</title>
        <link href="/website/newsite/styles/text-style.css" rel="stylesheet" type="text/css" media="all">
        <style>
        @import url('https://fonts.googleapis.com/css2?family=Atkinson+Hyperlegible:ital,wght@0,400;0,700;1,400&display=swap');
        </style></head>

    <body><div class="page"><div class="main">
        <h1>jan</h1>
        ‚Üê <a class="back" href="/website/newsite/words">back</a>
        <p>
        jan li suli.
        <br>jan li ken sona e ijo mute.
        <br>sona mun, sona kasi, sona soweli, sona nasin...
        <br>taso, ona li ken ala sona e ale...
        <br>insa lawa ona li lili mute.
        <br>sona mute mute mute li lon.
        <br>jan li wile pali e ijo mute kepeken sona ona.
        <br>li wile pona e lon ona.
        <br>li wile pona e lon pi jan ante.
        <br>li ken pona e ijo ante.
        <br>taso ona li ni ala.
        <br>ni li wile suli ona ala.
        <br>jan li wile suli ona.
        <br> 
        <br>jan mute li lon.
        <br>tenpo suli la jan li lon.
        <br>jan li lon ma ale.
        <br>ma seli la, jan li lon.
        <br>ma kasi la, jan li lon.
        <br>ma lete la, jan li lon.
        <br>jan li sona la, jan li lon.
        <br>
        <br>jan li utala.
        <br>lili la, jan mama li utala e jan lili ona.
        <br>suli la, ma li utala e ma ante.
        <br>tan li wawa.
        <br>jan li wawa la ona li ken pali e wile ona tawa wile ona.
        <br>wawa pi jan ni li pona ala.
        <br>wile pi jan ni li pona ala.
        <br>wile pi jan ni li wawa.
        <br>jan ni li monsuta.
        <br>
        <br>jan li toki.
        <br>jan li toki kepeken nasin mute.
        <br>toki Inli, toki Kanse, toki Nijon, toki mute mute li lon.
        <br>jan li ken pali e toki ona.
        <br>toki Epelanto, toki Losupan, toki ni.
        <br>jan li ken toki kepeken ijo mute.
        <br>uta, luka, ilo sona...
        <br>linluwi la, jan li ken toki tawa jan mute mute mute!
        <br>
        <br>jan li jan.
        <br>lon jan li kulupu.
        <br>kulupu la jan li sona mute.
        <br>kulupu la jan li toki mute.
        <br>kulupu la jan li wawa mute.
        <br>kulupu la jan li ken pona mute.
        <br>kulupu la jan li pali e wile ona.
        <br>wile ni o pona.
        <br>wile jan o pona.
        <br>wile sina o pona.
        <br>sona la o pona.
        <br>utala la o pona.
        <br>toki la o pona.
        <br>o jan pona.
        </p>
    </div></div></body></html>

<!DOCTYPE html>
<html>
    <head>
        <link href="https://fonts.googleapis.com/css2?family=Atkinson+Hyperlegible:ital,wght@0,400;0,700;1,400&display=swap" rel="stylesheet">
        <meta charset="UTF-8" name="viewport" content="width=device-width, initial-scale=1">
        <title>words: tomo pi esun lipu</title>
        <link href="/website/styles/text-style.css" rel="stylesheet" type="text/css" media="all"><style>
            .sidebar div{padding: 24px}
            @media only screen and (max-width: 800px) {
            body{display: inline-block;
            width: 100vw; height: 100vh;
            background-color: var(--light-gray);}

            .sidebar{display: none}

            .navbar{display:inline-block}

            .main{padding: 16px 24px; margin: 0 auto; 
            min-height: calc(100vh - 32px);
            background-color: var(--white);
            width: calc(100vw - 80px)}
        }

        </style>
    </head>

    <body>
        <div class="sidebar">
            <div>
            <p><a href="/website/words">longer texts</a></p>
            <ul>
                <li><a href="len-pi-laso-telo">len pi laso telo</a></li>
                <li><b>tomo pi esun lipu</b></li>
            </ul></div>
        </div>
        <div class="main">
            
    <h1>tomo pi esun lipu</h1>
    
        <details class="navbar">
            <summary><a href="/website/words">back to longer texts</a></summary>
            <a href="len-pi-laso-telo">len pi laso telo</a> . 
            <b>tomo pi esun lipu</b>
        </details>

        <p>
            toki a.
            <br>mi lon tomo pi esun lipu.
            <br>mi wile kama sona lon tomo ni, taso ni li pipo (ken la nimi ni li ike a a a).
            <br>ni la, mi sitelen e nimi mute musi ni lon ilo sona mi.
            <br>
            <br>open suno la, mi jo e alasa sona lon tomo sona mi. ona li ike lili a.
            <br>mi weka tan tomo sona la, mi pilin pona ala.
            <br>tenpo poka la mi tawa tomo esun suli a.
            <br>mi moku e moku pi ma Nijon. moku ni li pona mute a tawa mi, li ike tawa insa mi a a a a.
            <br>
            <br>tenpo poka la, mi tawa tomo mi tawa ni: kute pi kalama musi, toki tawa jan pona mi, wile mi.
            <br>taso, mi pilin ike tan alasa sona.
            <br>ni la, mi tawa tomo pi esun lipu tawa kama sona.
            <br>
            <br>tenpo ni li tenpo ni.
            <br>jan mute li lon lon suno ni a. ni li nasa mute tawa mi tan ni: jan pi mute ala li lon lon suno mute. ken la tan li ni: pini pi tenpo suno luka tu li lon.
            <br>
            <br>jan mute li lon supa pi sinpin mi. ona li toki e ijo, taso mi ken ala kute e toki ona.
            <br>poka mi la jan mute li lon.
            <br>jan li kepeken ilo sona ona.
            <br>jan ante li pali e len a!
            <br>jan ni li meli li majuna. ona li pona lukin li suwi lukin a, sama len ona.
            <br>ken la mi ken lukin pona e len ona.
            <br>
            <br>ken la, sina wile sona e ni: mi pali e nimi mute ni tan seme??
            <br>n... mi sona ala. ken la tan li ni: mi lukin e lipu "tenpo kiwen en nimi mute musi ante" tan jan Siku Puwaki (<i>Anos de Chumbo e outros contos by Chico Buarque</i>), la mi pilin sitelen a.
            <br>mi kama jo e lipu ni tan tomo ni pi esun lipu.
            <br>
            <br>mi kute e kalama luka tan tomo pi poka mi, ken la tenpo sike musi pi jan li lon (mi sona ala e nimi pona tawa ni, mi pakala)
            <br>jan li weka tan tomo ni, jan lili mute li lon.
            <br>
            <br>tenpo pini la, mi kama lon tomo ni pi esun lipu la, mi moku e telo pimeja wawa a.
            <br>tomo ni pi esun lipu li jo e tomo moku a, mi toki ala toki e ni?
            <br>ante la, telo pimeja wawa ona li pona mute mute tawa mi (tenpo kama la mi toki e "telo wawa" taso, "telo pimeja wawa" li suli mute tawa mi).
            <br>mi moku e ni, mi kute e kalama musi Posa Nopa (<i>bossa nova</i>), pilin pi ijo tu ni li pona mute tawa mi, li pona mute tawa jan ale, mi pilin.
            <br>
            <br>tenpo ni la, mi wile kin e telo wawa ona.
            <br>mi weka tan supa mi tawa linja jan. linja jan ni li jo e jan lili a.
            <br>poka mi li jo e ilo loje a.
            <br>
            <br>sina pana e mani sike tawa ona la ona li pana e moku suwi e ijo musi tawa sina.
            <br>ilo loje tu tu li lon poka mi, jan lili li alasa pakala e ona a a.
            <br>ona li tawa suli e ijo, li pali e kalama mute.
            <br>jan suli ona li pini e pakala ona; jan lili li jo ala jo e moku suwi e ijo musi? mi sona ala. ken la jo.
            <br>
            <br>ante la, mi lon linja jan. tenpo mi kama la mi toki wile e telo wawa, li kama sin lon supa mi.
            <br>telo wawa mi li kama a.
            <br>kon ona li pona, li kasi, li majuna, li... li...
            <br>li wawa a!
            <br>
            <br>ni la mi kama jo e kalama mi pi insa kute, li kute e kalama musi Posa Nopa.
            <br>jan Eli Esina (<i>Elis Regina</i>) li pali e kalama pi kute mi, jan Ton Sopin (<i>Tom Jobim</i>) li pali e kalama pi kute mi, jan Suwan Sipeto (<i>Jo√£o Gilberto</i>) li pali e kalama pi kute mi.
            <br>sina sona e jan ni la wile kute sina li pona mute a a a
            <br>
            <br>telo wawa ni li suwi ala la mi suwi e telo wawa ni.
            <br>mi moku e ni.
            <br>
            <br>a... pona mute a.
            <br>tenpo lili a la telo wawa ale li weka, ona li pona mute a.
            <br>mi kama wawa a!
            <br>mi o kama sona a!</p>
            <hr style="width: 50%;">
            <p>
            mi pini e kama sona a.
            <br>ken la, tenpo kama la ale li pona a.
            <br>alasa sona pi open suno li ike ala e suno ni a!
            <br>mi weka tan tomo pi esun lipu, mute la mi weka kepeken tomo tawa; taso, tenpo ni la mi tawa tomo mi kepeken noka a.
            <br>
            <br>tawa ni li pona a.
            <br>sewi li pimeja, mun lili ala li lon tan suno pi tomo sewi.
            <br>tomo sewi li pimeja kin, mi ken lukin e suno lupa taso.
            <br>
            <br>tomo tawa li pana e suno pi kuje loje en jelo en walo.
            <br>kalama musi Posa Nopa li pana e kon pona tawa tawa ni a.
            <br>kon li tawa mute, li toki e telo sewi kama a.
            <br>
            <br>tenpo ni la mi lon tomo mi la, toki mi li pini.
            <br>mi wile e ni: lipu ni li pona tawa sina li musi tawa sina.
            <br>mi tawa a!</p>
        </div>
    </body>
</html>
<!DOCTYPE html>
<html>
    <head>
        <meta charset="UTF-8">
        <title>nimi mute: len pi laso telo</title>
        <link href="/mute-ante/text-style.css" rel="stylesheet" type="text/css" media="all">
        <style>@import url('https://fonts.googleapis.com/css2?family=Atkinson+Hyperlegible:ital,wght@0,400;0,700;1,400&display=swap');</style> 
    <body>
        <div class="container">

        <h1>len pi laso telo</h1><hr>
        <p style="padding: 10px">
        toki a.
        <br>mi lon tomo tawa telo suli tan ni: mi tawa tomo pi jan majuna mi.
        <br>tenpo pini poka la, telo sewi mute li lon.
        <br>kalama mute li lon.
        <br>kalama suli li lon.
        <br>
        <br>tenpo ni la, kon li lete li tawa suli.
        <br>kon li tawa e linja lawa mi.
        <br>telo sewi la, len pi laso telo li lon lupa.
        <br>ona li awen e jan tan telo sewi.
        <br>kon tawa li tawa suli e len.
        <br>tomo tawa telo suli ante li lon, li pali e kalama suli kin.
        <br>
        <br>supa awen mi li laso telo, li ike tawa sijelo mi a.
        <br>tomo tawa telo suli li tawa suli, kepeken tenpo suli.
        <br>kalama sewi li lon kin.
        <br>jan esun li wile esun e ijo...
        <br>mi ken kute e ona.
        <br>wa, tawa pi tomo tawa telo li suli!
        <br>
        <br>ante la, sewi li walo.
        <br>telo li kapesi.
        <br>kalama pi suli mute li lon, li toki e ni: o kama lon tomo tawa telo!
        <br>tomo tawa telo li tawa..
        <br>li weka tan ma...
        <br>telo li tawa....
        <br>
        <br>sewi walo li open, li pana lukin e laso telo lili.
        <br>wa, mi ken lukin e tomo, laso, walo, kapesi, sewi pi pimeja walo, telo sewi pi tenpo kama.
        <br>mi ken lukin e tomo tawa telo ante a!
        <br>ona li lon ma, li kepeken ala, li majuna, li pakala...
        <br>
        <br>wa, mi ken lukin e telo sewi, ona li kama kepeken tenpo pi lili mute a!
        <br>ona li kon e lukin!
        <br>telo li kama pimeja a
        <br>telo sewi li kama wawa, li pali e kalama suli!
        <br>ni la kon li tawa suli, li tawa e len pi laso telo!
        <br>
        <br>kin la, telo anpa li tawa suli, li jo e kipisi walo, li pali e kalama... pona...
        <br>len pi laso telo li lon la insa pi tomo tawa telo li kama pimeja a
        <br>ilo suno li lon.
        <br>ni li musi mute tawa mi a
        <br>mi kute e kalama musi, tan jan Kamelon Lu (<i>Cameron Lew</i>), kalama musi ona li pona li musi li puwa a!
        <br>
        <br>tomo li lili lukin mute a a a
        <br>kin la, kalama pi kulupu Akale Wupe (<i>Akalé Wubé</i>), kalama usi ona li pona mute kin...
        <br>sinpin la sewi li pimeja li monsuta.
        <br>telo sewi li weka, taso sewi pimeja li toki e telo sewi kama.
        <br>poka mi la kasi suli mute li lon.
        <br>ona li lili lukin, taso lon la ona li suli mute a.
        <br>a, kon li tawa mute e telo; ni li pona mute tawa mi a
        <br>
        <br>taso, tomo tawa telo li tawa lili a...
        <br>ni la tawa li pini? ala a a a
        <br>mi wile tawa lon tomo tawa pi jan mute a.
        <br>mi weka tan tomo tawa telo, telo sewi li lon, kon li tawa wawa.
        <br>mi tawa tomo tawa pi jan mute.
        <br>jan mute li lon, jan ante li lon.
        <br>
        <br>a... kon li lete, kalama musi li lon, kalama pi telo sewi li lon...
        <br>telo li tawa lon lupa...
        <br>kon pi tawa ni li pona mute mute tawa mi a...
        <br>
        <br>tomo tawa li tawa a!
        <br>li tawa wawa mute a.
        <br>mi ken lukin e kasi suli mute...
        <br>ona li tawa wawa mute aaa
        <br>kin la mi ken lukin e tomo lon poka kasi...
        <br>tomo ni li pona lukin tawa mi a.
        <br>lon lon tomo ni li sama seme?
        <br>
        <br>mi ken lukin e linja telo. telo sewi li kon e lukin a...
        <br>insa pi tomo tawa li kama pimeja a...
        <br>kon ni li pona mute tawa mi a~
        <br>mi o lukin e kasi mute, e telo sewi mute, e nasin mute...
        <br>o... lape...</p>
        <hr style="width: 50%;">
        <p style="padding: 10px">
        wa!
        <br>sewi li kama pimeja suli a...
        <br>mi pilin lape...
        <br>nasin li jo e telo mute a...
        <br>mi kama lon tomo suli pi tomo tawa...
        <br>jan mute ala li lon...
        <br>tenpo kama poka la, mi lon tomo pi jan majuna mi.
        <br>ni la toki mi li pini.
        <br>ken la, mi toki lon suno kama.
        <br>mi tawa a...</p>
        <p> ⇤ <a href="/mute-ante/nimi-mute">nimi mute</a></p>
    </div>
    </body>
